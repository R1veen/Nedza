<!doctype html>
<html lang="pl">
<head>
<meta charset="utf-8">
<meta name="author" content="Julia Wrzosek">
<meta name="description" content="wiersz">
<title> Upadek </title>
</head>
<body>
<P>
                      Upadek  </P>

 <P> Śmierć człowieka jest jak upadek państwa potężnego, 
Które miało bitne armie, wodzów i proroków, 
I porty bogate, i na wszystkich morzach okręty, 
A teraz nie przyjdzie nikomu z pomocą, z nikim nie zawrze przymierzy, 

Bo miasta jego puste, ludność w rozproszeniu, 
Oset porósł jego ziemie kiedyś dającą urodzaj, 
Jego powołanie zapomniane, język utracony, 
Dialekt wioski gdzieś daleko w niedostępnych górach. </P>

<P> wroc do strony glowniej:
<a href="index.html">Powrót do strony głównej</a> </P>

</body>
</html>
